Nuovo modello di incentivi allo sviluppo


Autori
Manuel Riani
Gaetano Fornelli
Emanuele Francia
Enrico Bonito
Gruppo Tematico


Attività Produttive - Industria

Keywords
Incentivi; Sussidi; Innovazione; Spesa Pubblica

Contesto

Il sistema di incentivi in Italia assorbe enormi risorse nazionali ma non riesce a promuovere
adeguatamente l'innovazione e la produttività [3]. Attualmente, gli incentivi in gran parte non sono
applicati per stimolare la creazione di prodotti e servizi innovativi, ma per sovvenzionare realtà a
bassa produttività e non competitive attraverso la fiscalità generale. Questo sistema risulta inoltre
essere frammentato e inefficiente a causa della numerosità degli incentivi stessi e della disomogeneità
dei meccanismi che li regolano.
L'attuale sistema di incentivi in Italia è caratterizzato da:
Inefficienza e disincentivo alla crescita: Molti incentivi sono destinati a realtà improduttive e non
competitive, riducendo l'efficacia complessiva del sistema, disincentivando la crescita dimensionale
del richiedente. Ciò è da imputarsi ad un incremento artificioso della profittabilità delle imprese, reso
possibile dai sussidi erogati. Questo riduce la necessità da parte delle imprese di aumentare la propria
dimensione per sfruttare maggiori economie di scala[5]. 
> Penso che possa essere poco corretto affermare che i contributi disincentivano la crescita dimensionale, in quanto non hanno un effetto diretto, automatico ed univoco sulla crescita dimensionale dell'impresa. Le economie di scala permangono indipendentemente dai contributi. Capisco la logica del discorso, ma penso che sarebbe meglio non avventurarsi in questa consequenzialità più difficile da difendere

Nel grafico di Figura 1 vediamo che,
nell'anno 2019 (ultimo anno in cui la “Relazione di Monitoraggio” del MISE fornisce i dati
rappresentati secondo le statistiche seguenti, per le analisi di impatto economico delle sezioni
“Argomentazioni” e “Budget” verranno usati invece i dati più aggiornati), fossero le imprese di tipo
tradizionale e di settori a bassa tecnologia a dominare, per numerosità di richiedenti, il panorama degli
incentivi alle imprese italiano. 
> Solitamente la maggior parte dei contributi sono studiati per andare a beneficio di PMI o Microimprese. Il fatto che molti dei beneficiari lo siano non giustifica l'affermazione che i contributi disincentivano la crescita, anzi.

Inoltre, nel grafico di Figura 2 si apprezza che, per volume di risorse
impiegate (escludendo le agevolazioni per la produzione di energia), quattro delle prime sei voci siano
relative a settori legati al turismo e alle costruzioni [7].
> Dal grafico leggo che 3 delle prime 6 voci, non 4. Sarebbe interessante capire quali sono stati questi incentivi, in particolare mi piacerebbe capire meglio quelli dedicati al turismo, visto il dibattito in corso. Inoltre è importantissimo distinguere tra **contributi a fondo perduto** e **finanziamenti agevolati**. Se parliamo solo di contributi a fondo perduto credo che le proporzioni potrebbero cambiare significativamente.


Figura 1. Principali settori - Numero di concessioni (anno 2019)
Figura 2. Principali settori - Importo concesso e importo medio per concessione (anno 2019)
Frammentazione: Esistono numerosi incentivi e bandi, ognuno con criteri e procedure differenti,
complicando la gestione, l'accesso e il monitoraggio delle performances [1][2]. Prendiamo come
esempio i grafici mostrati in Figura 3, vediamo che, sempre nell'anno 2019, erano presenti più di
1700 diverse misure di supporto all’impresa e come la larga maggioranza delle stesse sia di
responsabilità di enti regionali (948) e delle camere di commercio (462). In termini di importo
stanziato, lo stesso è ripartito fondamentalmente tra gli enti regionali al 52% e gli enti centrali al 47%,
nonostante questi ultimi siano responsabili di appena 116 misure di Aiuto attive [7]. E’ evidente
l’estrema proliferazione di misure diverse, soprattutto negli enti regionali e locali, a fronte di un
budget medio relativamente basso. Questa diversificazione comporta un aumento dei costi di
implementazione e di monitoraggio delle performance, in proporzione al volume delle risorse
stanziate.
Figura 3. Distribuzione delle misure per tipologia ente di riferimento (anno 2019)
Costi Amministrativi Elevati: La gestione frammentata degli incentivi aumenta i costi per la
Pubblica Amministrazione, ciò a causa del numero di incentivi diversi che rende poco standardizzata
la gestione delle relative pratiche [1][2][7]. Essendo infatti la maggior parte dei richiedenti costituita
da micro e piccole imprese [6][7], gli importi medi sono relativamente piccoli, mentre il costo di
gestione della pratica da parte della PA è similare a quello di un incentivo di importo maggiore.
Questo causa costi di gestione non siano trascurabili da parte della PA, riducendo ulteriormente
l’efficienza economica delle misure applicate. Vediamo infatti, nel grafico di Figura 4, come la
categoria “Aiuti alle PMI” sia la più rilevante in termini di spesa complessiva, nonostante l’importo
medio della concessione sia dell’ordine delle poche migliaia di euro. Nell’anno relativo al grafico in
questione ciò ha implicato più di 140mila concessioni a singoli richiedenti [7].
Figura 4. Principali obiettivi - Importo concesso e importo medio per concessione (anno 2019)
Bassa Efficacia: Meno di un terzo degli incentivi concessi viene effettivamente erogato. Ciò è indice
dell’incapacità della PA nel gestire la mole di pratiche non omogenee e la difficoltà delle imprese nell’
utilizzare tali risorse. A differenza di quanto si può pensare non sono le piccole imprese a vedere
negata gran parte degli incentivi concessi, ma le grandi imprese, infatti mentre le prime vedono
erogate circa il 70% delle risorse concesse, le seconde solamente il 13%, come si può apprezzare nel
grafici di Figura 5 [8].
Figura 5. Agevolazioni concesse ed erogate per dimensione di impresa in M€ (anno 2022)
Executive Summary
L'obiettivo di questo Position Paper è quello di indicare un metodo per ridurre le spese inefficienti
legate agli incentivi e reindirizzare una parte delle risorse ottenute verso un nuovo sistema di
finanziamento della ricerca che supporti lo sviluppo di innovazione nelle imprese.
Data la moltitudine di incentivi esistenti, si propone, con questo documento, di eliminare solo quelli
che presentano caratteristiche di inaccettabilità. Gli incentivi che non possiedono tali caratteristiche
verranno inseriti in un ranking per essere prioritizzati in una successiva fase di analisi dettagliata.
La fase di analisi dettagliata richiede una grande quantità di risorse in termini di ore uomo, che
l’attuale team che ha sviluppato questo PP non possiede. Pertanto, se approvato, questo PP implicherà
l'allocazione di risorse specifiche con lo scopo di mappare e analizzare l'intero sistema di incentivi
italiano.

Come Realizzarlo:
1. Mappatura degli Incentivi Esistenti: Utilizzare una matrice di valutazione per categorizzare
tutti gli incentivi attualmente in vigore in base a criteri di finalità, categoria di beneficiario,
metodo di finanziamento, ente pubblico emittente.
2. Eliminazione o Analisi: La categorizzazione del punto precedente permette di andare a
dividere in due macro gruppi gli incentivi esistenti: quelli che incorporano caratteristiche che
non li rende idonei a ricevere ulteriori risorse e quelli per cui invece ci si riserva di effettuare
valutazioni accurate e a valle di esse, eliminarli, rimodularli, mantenerli.
3. Istituzione di un Sistema di Supporto all'Innovazione: Ispirarsi al modello Innosuisse
(l'agenzia svizzera per l’innovazione) per creare un sistema di supporto che favorisca
l'innovazione e la produttività, incentivando la creazione di nuovi prodotti e servizi
competitivi sul mercato internazionale.
Questa riforma mira a creare un ambiente più favorevole all'innovazione, riducendo le inefficienze e
promuovendo una crescita economica sostenibile e competitiva.
Proposta
1. Mappatura degli incentivi: Data la presenza di svariate centinaia di diversi incentivi [1][2],
ognuno con caratteristiche e target peculiari, è stata sviluppata la “Matrice Mappatura
Incentivi” (MMI) per mappare tutti gli incentivi esistenti (il termine matrice è utilizzato
impropriamente dal punto di vista matematico, in questo contesto si intende un sistema di
valutazione multidimensionale).
Figura 6. Matrice Mappatura Incentivi
Spiegazione dettagliata della MMI *
2. Classificazione degli incentivi: Ogni incentivo sarà classificato con una valutazione
numerica in base alle sue caratteristiche. Tale valutazione è la somma dei punteggi ottenuti
applicando la MMI. Più il numero della valutazione è alto, più è prioritario analizzare
l’iniziativa. Nel caso in cui dalle valutazioni risultasse Inf (infinito, il risultato della somma di
qualsiasi numero con infinito è infinito) l’incentivo è destinato ad essere eliminato. Nel caso
in cui dalle valutazioni risultasse NaN (not a number, il risultato della somma di qualsiasi
numero con NaN è NaN (compreso infinito)) l’incentivo non è tema di questa analisi.
3. Sistema di supporto all'innovazione:
Attraverso parte delle risorse liberate, si propone l’introduzione del modello Innosuisse, in
particolare quello relativo al meccanismo “Progetti di Innovazione” [4]. Esso promuove lo
sviluppo di soluzioni innovative avviate da enti di ricerca scientifica in collaborazione con
partner privati. Questi partner contribuiscono all'ingresso sul mercato delle applicazioni
sviluppate. Le imprese non ricevono risorse direttamente dallo Stato, ma collaborando con gli
enti di ricerca in progetti parzialmente supportati dallo Stato, ottengono un vantaggio
preferenziale per sfruttare economicamente le soluzioni sviluppate.

> Mi sembra di capire che questo sarebbe un nuovo tipo di incentivo. Credo che sarebbe bene scrivere una bozza di bando pubblico dove scrivere il dettaglio del funzionamento dell'incentivo in questione. In questa sede suggerirei di limitarci all'indicare l'obiettivo dell'incentivo in questione, senza addentrarci nelle sue complessità. 
> 
Meccanismo di supporto si sviluppa come segue:
A. Identificazione del Progetto:
a. Un ente di ricerca (università, centri di ricerca, ecc.) identifica un progetto
con potenziale innovativo.
b. Il progetto viene presentato a un comitato scientifico che ne valuta la
rilevanza tecnico-scientifica.
B. Ricerca del Collaboratore Privato:
a. L'ente di ricerca deve trovare un partner privato che supporti il progetto con
un investimento del 40-60%.
b. Le risorse fornite dall'impresa devono essere di tipo materiale (economiche,
strumentazioni, macchinari, edifici, ecc.) in modo che siano facilmente
quantificabili.
C. Allocazione del Supporto Pubblico:
a. Se è presente il supporto privato, la controparte pubblica fornisce il restante
60-40% dell'investimento.
b. Questo meccanismo permette alle imprese di valutare la rilevanza economica
dell'innovazione, riducendo il rischio di moral hazard.
D. Sfruttamento Economico e Diritti Intellettuali:
a. L'impresa che supporta il progetto può sfruttare economicamente
l'innovazione.
b. I diritti intellettuali vengono definiti contrattualmente tra l'impresa e l'ente di
ricerca.
Valutazione del Comitato Scientifico
● Il comitato scientifico riceve bonus e malus in base al numero di proposte che
ricevono investimenti privati e al numero di progetti approvati che arrivano alla
commercializzazione.
Questo modello aumenta la probabilità che le innovazioni sviluppate abbiano un reale
potenziale economico grazie all’analisi effettuata dai privati, riducendo il rischio di moral
hazard per gli enti pubblici e aumentando le possibilità di successo commerciale.
Allo stesso tempo è un forte incentivo per gli enti di ricerca ad aprire collaborazioni con le
imprese. Sono poche infatti le università e i centri di ricerca che in Italia basano in modo
sostanziale le proprie risorse sulla collaborazione con le imprese e sulle ricadute del proprio
lavoro sul sistema produttivo.
Questo meccanismo inoltre è un modo per permettere ai ricercatori di avere accesso a
strumentazioni e macchinari resi disponibili dai privati, necessari alla loro ricerca accademica.
5. Riduzione della spesa pubblica: una parte delle risorse non viene reimpiegata, ma viene
finalizzata alla riduzione del disavanzo nel bilancio nazionale
* Spiegazione dettagliata delle valutazioni inserite in MMI:
● Finalità:
○ Innovazione: Le misure vengono eliminate non per mancanza di supporto
all'innovazione, ma perché si ritiene che l'attuale sistema debba essere completamente
sostituito. La filosofia adottata è quella di Innosuisse (almeno in parte), dove gli
incentivi non vengono destinati direttamente alle imprese, bensì alle università e ai
centri di ricerca. Questi enti sono incaricati di sviluppare soluzioni innovative in
collaborazione con le imprese, che partecipano sia economicamente che
tecnicamente.
Le imprese, in particolare le PMI, spesso non dispongono delle risorse necessarie per
condurre ricerca applicata internamente. Di conseguenza, il sussidio diretto non è
sufficiente a promuovere l'innovazione all'interno delle piccole e medie imprese.
○ Gestione delle Emergenze: contiene tutti quei supporti di tipo economico che lo
Stato predispone nel caso di calamità naturali, epidemie etc.
○ Bilanciamento Competitività: include tutti quei sussidi destinati a eliminare o
ridurre gli svantaggi competitivi che le imprese italiane devono affrontare a causa
delle specifiche caratteristiche dell'ambiente economico particolarmente ostile in cui
operano, come ad esempio il costo dell'energia. Sebbene questi incentivi possano
distorcere il mercato e ridurre la spinta politica necessaria per modificare le
condizioni che generano tali svantaggi, non sono stati classificati con un livello di
gravità "Inf". Questa scelta può essere giustificata dalla necessità di valutare
attentamente il loro impatto. Risolvere i problemi che questi sussidi cercano di
mitigare potrebbe richiedere molto tempo, mettendo in difficoltà le aziende che ne
verrebbero private improvvisamente.
○ Strategia Nazionale: comprende tutti i supporti economici che lo Stato fornisce per
incentivare un cambiamento nel tessuto produttivo o per supportare settori considerati
strategici, come ad esempio l'agricoltura. Sebbene si comprenda che i policy maker
non posseggano la capacità di prevedere la corretta direzione tecnologica da
intraprendere, e che identificare un intero settore come strategico comporti il rischio
di utilizzare tali incentivi per raccogliere consenso tra gli stakeholder del settore
interessato, la complessità dell'argomento ci impone di valutare attentamente le
singole norme. Questo rende impossibile classificare “Strategia Nazionale” come
"Inf".
○ Altro: Data la numerosità (e la fantasiosità) dei temi che lo Stato italiano ha ritenuto
necessario sovvenzionare fino ad oggi, la metodologia scelta per eliminare ciò che
non è considerato utile per lo sviluppo del paese è basata sull'esclusione. In altre
parole, tutto ciò che non rientra nelle categorie precedenti, per le quali ci si riserva di
valutare nel dettaglio le azioni da intraprendere, non viene considerato idoneo a
essere sostenuto dalle risorse nazionali.
● Impresa di destinazione:
○ Micro(<10 persone & <2M$ fatturato) e Piccole(<50 persone & <10M$ fatturato):
per questo gruppo di imprese non viene considerato utile mantenere un supporto da
parte del sistema di incentivi nazionale. Ciò si spiega con la necessità di aumentare la
dimensione media di impresa italiana e quindi la Total Factor Productivity (TFP).
Sovvenzionare questo tipo di imprese permette ad esse di aumentare la propria
profittabilità evitando di sfruttare economie di scala per ottenerla, riducendo quindi la
spinta a cooperare, fondersi, essere assorbite o sostituite da imprese più efficienti.
Questo tipo di imprese, a differenza delle start-up, con cui condividono solo il livello
dimensionale, non basano la loro esistenza sulla proposizione di un'offerta innovativa,
ma operano in settori stabili e basandosi su metodologie di lavoro tradizionali.
> 1. Escludere queste imprese dal supporto pubblico significherebbe rinunciare a un pilastro dell’economia italiana. Secondo i dati ISTAT, le micro e piccole imprese (MPI) costituiscono oltre il 95% delle imprese italiane.
> 2. Non tutte le innovazioni sono “disruptive”: le PMI innovano spesso in modo incrementale, migliorando prodotti o processi tradizionali, ad es durante la crisi pandemica, le PMI si sono dimostrate più flessibili nel riorientare produzioni, digitalizzarsi e riconfigurare supply chain locali
> 3. L’assenza di supporto lascia molte PMI bloccate nel nanismo produttivo per difficoltà di accesso al credito e alle competenze. Banca d'Italia PMI e crescita dimensionale” (2020): “Gli incentivi pubblici (es. Nuova Sabatini, Industria 4.0) hanno aumentato significativamente gli investimenti in macchinari e ICT, favorendo il passaggio da micro a piccole-medie imprese”
> 4. In Italia vi sono distretti industriali dove micro e piccole imprese hanno una TFP più alta di molte medie imprese generiche. Secondo ISTAT (Rapporto sulla Competitività, 2023), alcuni settori ad alta TFP media sono dominati da piccole imprese con forte specializzazione e know-how artigianale (es. meccanica di precisione, moda, agroalimentare tipico). La TFP dipende da capitale umano, investimenti, digitalizzazione e reti, non solo dalla dimensione.
> 5. Molte innovazioni nelle PMI italiane sono "non misurate", ma strategiche per il posizionamento competitivo.
> 6. Non è vero che il supporto pubblico riduce la competizione o l’efficienza: può al contrario essere una misura di equità sistemica.
○ Medie (<250 persone & <50M$ fatturato): Condividendo parzialmente la
problematica dimensionale con le Piccole, in Italia risulta frequente che aziende di
questo tipo sia dimensionalmente limitate a causa di bassi livelli di
managerializzazione, bassa capitalizzazione e capacità di reperire risorse. Possono
però possedere discreti livelli di know-how e potenziale crescita non espressa. Ci
sembra quindi opportuno effettuare un approfondimento. Incentivi a questo tipo di
imprese risultano però i primi da attenzionare, perchè potrebbero risultare un cap
all’ulteriore salto dimensionale.
○ Grandi: Queste sono le imprese che teoricamente possiedono la maggiore
produttività marginale e avrebbero la capacità di assorbire aziende più piccole.
L’analisi degli incentivi al fine di ridurli/eliminarli risulta meno urgente che per i casi
precedenti.
○ Startup: Data la peculiarità di questo tipo di imprese, vengono escluse dal rigido
meccanismo di valutazione proposto, esse richiedono meccanismi ad hoc per
permetterne la nascita e la crescita, la valutazione indicata è infatti “NaN”.
○ Persone Fisiche: lo scopo del Position Paper è rendere più efficienti gli incentivi
destinati al sistema produttivo. Il welfare rivolto a persone e famiglie è fuori dal
campo di applicazione, la valutazione indicata è infatti “NaN”.
● Modalità:
○ Le forme di incentivazione devono utilizzare strumenti che riducano la possibilità di
effettuare azzardo morale da parte delle imprese. Questo lo si ottiene chiamando le
imprese a una compartecipazione agli investimenti e quindi al rischio.
● Fonte: si intende l’ente pubblico in cui si stanziano le risorse. Questo fa sì che sussidi le cui
risorse vengono stanziate a livello europeo, sono da considerarsi “Fonte-Europea” anche se la
sua gestione e processo di concessione vengono eseguiti in sede regionale.
○ L'obiettivo è ridurre la frammentazione dei meccanismi di incentivo, evitare
distorsioni interregionali e facilitare la misurabilità e il controllo delle azioni.
Supportare iniziative regionali e locali contrasterebbe con lo scopo della
ristrutturazione proposta, la valutazione indicata per questi due casi è infatti “Inf”.
Prendiamo come esempio la misura “Industria 4.0". Essendo essa costituita da un sistema di incentivi
basato su super ammortamenti e crediti di imposta, avrebbe ottenuto “Inf” nel blocco “Modalità”,
risultando quindi non idonea indipendentemente da qualsiasi valutazione ottenuta in altri blocchi della
matrice. La stessa valutazione si può applicare anche al “Superbonus 110%”.
Argomentazioni
Benefici della riforma:
● Risparmio economico: Riduzione della spesa complessiva. Portando ad esempio la spesa in
incentivi nel 2022, applicando anche solo la valutazione basata sulla dimensione di impresa,
su 11.3mld € erogati, 9.2mld € non sarebbero rientrati nelle caratteristiche di accettabilità
indicate [8].
● Supporto all'innovazione: Risorse focalizzate su progetti che posseggono potenziale
innovativo.
● Aumento della produttività: Si prevede che la riduzione delle risorse destinate a supportare
realtà poco produttive possa portare queste ultime a integrarsi con realtà più performanti o, in
casi estremi, a uscire dal mercato.
● Riduzione dei costi della burocrazia: La riduzione delle risorse della pubblica
amministrazione nel processamento delle richieste avviene grazie alla semplificazione del
sistema di gestione degli incentivi, dovuta a una dimensione media maggiore dei
finanziamenti concessi. Questo è reso possibile dall'aumento della dimensione media delle
imprese destinatarie. Inoltre, la gestione è ulteriormente semplificata dall'omogeneizzazione
dei meccanismi di finanziamento, rendendo le varie pratiche più simili tra loro rispetto al
sistema attuale.
● Serietà e fiducia nello Stato: Data la semplificazione del sistema si prevede un maggior
rapporto tra incentivi erogati e concessi. Come possibile effetto vi è un miglioramento della
fiducia tra Stato e imprese.
Contro-Argomentazioni
Obiezioni:
1. Rischio di esclusione di piccole imprese: Le micro e piccole imprese sono il tessuto
produttivo del paese, non si devono abbandonare
2. Resistenza al cambiamento: Potrebbe esserci resistenza da parte delle realtà attualmente
beneficiarie degli incentivi.
Risposte:
1. Obiettivo aumento della produttività: Sovvenzionare piccole e micro imprese non
innovative rappresenta un incentivo a non crescere, poiché il sistema di sussidi consente loro
di rimanere profittevoli nonostante la bassa produttività. L'eliminazione di queste spese
permette di focalizzare le risorse su imprese con un maggiore potenziale di generare
innovazioni e aumentare la produttività.
> Come ho spiegato meglio sopra non è corretto, secondo me, sostenere che i sussidi disincentivano la crescita dimensionale. Non esiste nessuna prova dell'ipotesi, qui data quasi per scontato, che i sussidi riducano o annullino il vantaggio competitivo delle economie di scala. Anche l'affermazione che le PMI non siano in grado di generare innovazioni e produttività è quantomeno da dimostrare, se non interamente falso.

3. Decisione politica: La politica, per sua natura, non può soddisfare ogni portatore di interesse.
Data la scarsità delle risorse, è necessario utilizzarle per massimizzare il bene comune, anche
se ciò significa perdere il consenso di una parte della popolazione.
Conclusione
La riforma del sistema di incentivi in Italia è essenziale per migliorare l'efficienza economica,
supportare l'innovazione e aumentare la produttività. Attraverso una forte razionalizzazione degli
incentivi esistenti, e l'istituzione di un meccanismo di supporto all'innovazione basato sul modello
Innosuisse, sarà possibile creare un sistema più snello e efficace. I benefici per il Sistema Paese
includono un forte risparmio economico, un miglior utilizzo delle risorse e una maggiore fiducia tra
Stato e imprese.
Ministeri Di Riferimento
● Ministero dell'Economia e delle Finanze
● Ministero delle Imprese e del Made in Italy
Budget
La manovra non richiede budget aggiuntivo, poiché si prevede una significativa riduzione della spesa
statale per gli incentivi, stimata tra i 5 e i 10 miliardi di euro a regime.
Parte di queste risorse sarà destinata al meccanismo di supporto all'innovazione attraverso gli enti di
ricerca. Attualmente, non è possibile indicare l'ammontare delle risorse assorbite dal meccanismo,
poiché i fondi saranno stanziati solo se sarà trovato un corrispondente supporto dal settore privato.
Pertanto, l'ammontare dipenderà dal successo dell'iniziativa e dalla volontà dei privati di partecipare.
Si prevede che, a regime, il meccanismo possa assorbire risorse superiori a 2 miliardi di euro.
Fonti e Riferimenti
[1] https://www.invitalia.it/
[2] https://www.incentivi.gov.it/it/catalogo
[3] https://www.bancaditalia.it/pubblicazioni/qef/2023-0825/QEF_825_23.pdf?language_id=1
[4]
https://agire.ch/sites/default/files/paragraph/10_1/Fondazione-Agire_Programmi-Sostegno-Innovazion
e_5.pdf
[5] https://www.mimit.gov.it/images/stories/pubblicazioni/RELAZIONE_MISE_2020_WEB.pdf
figura 4.10
[6] https://www.mimit.gov.it/images/stories/documenti/Relazione-annuale-incentivi-2018.pdf p.103
[7] mimit.gov.it/images/stories/documenti/Relazione-isaep-2019.pdf fig 4.27
[8]
https://www.mimit.gov.it/images/stories/documenti/Relazione_interventi_sostegno_attivita_economic
he_e_produttive_2023_L_266-97.pdf fig 3.25
